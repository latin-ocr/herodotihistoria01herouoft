PRAEFATIO

utriusque stirpis eadem fere ratio habenda est, ita ut
neque Florentinae· nimia fides habeatur neque vero
Romana semper in ‘suspicionem vocetur. Ceterum S-
et V codices inter se artius cohaerent, ut in scripturis
tam bonis quam malis 'praebendis interdum ab R
discrepent 3 sed cum V ab R propior sit, S saepissime
audaciam interpolatoris expertus est, ut testimonio
eius solius summa cautio adhibenda sit. Restant
codices C et P, quorum et origo obscurior et utilitas>
minor est. Codex C stirpis est Florentinae, sed ct
parum diligenter scriptus est et, quod ad formas ver-
borum attinet, haud raro temere immutatas praebet,
sed ita ut speciem quandam rationis veritatisque prae
se ferant ; est autem ubi cum altera stirpe conspiret.
Codex P vero memoriam ita mixtam exhibet, vix ut ,
origo eius certe definiri possit, et recte iudicasse videtur
Kallenberg (in ephemeride q. v. Plcz'lol. xliv, p. 740)
huius codicis archetypum ad codices utriusque stirpis
confectum esse3 in formis autem verborum eadem
libido atque in C codice grassata est. Sunt tamen
loci ubi in his duobus vel alteroutro scripturae non
solum speciosae, sed verae exstent, ut non plane ab—
iciendi sint. ’Deteriores denique, velut Laurentianum
LXX, 6, Cantabrigiensem‚ Remigianum‚ Parisinos
1635 et 1405,¹ interdum laudavi, cum papyri aliorum
scriptorum his annis in Aegypto inventae scripturas
codicum deteriorum non impune neglegi satis declarent.

Verum ad difficultates recensionis haud parvaS, quae
ex dissensu stirpium codicum oriuntur, accedit una
vel maxima, eam dico quae ad verborum formas
rccte constituendas attinet. Sane testimonia librorum,

¹ Conf. Steinii praef. ed. maioris vol. i (a. MDCCCLXIX).
vlu

