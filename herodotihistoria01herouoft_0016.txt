ADDITVM

¹ NOVA recensionis adiumenta anno MCMXI acces-
serunt collatio libri primi codicis Mureti qui vocatur
'(cf.'' supra p. v not.) ab C. Dz‘ltlceio confecta, quam
in libello qui Analecta Herodotea (Pars Ι) inscri-
bitur. (Philologus,Supplementband XII, erstes Heft)
publici iuris fecit Leo Weber, et fragmentum satis
magnum libri secundi quod Oxyrhynchi repertum in
volumine VIII papyrorum Oxyrhynchiarum Arturus
Hunt edidit. Quae testimonia sicut spatio mille
annorum—codex enim saeculi xiimi, papyrus iidi est—
inter se disiuncta sunt, ita in ea re consentiunt, ut ‘
medium quendam locum inter duas codicum stirpes
teneant, ita tamen, ut codex Mureti, quem Webero
praeeunte siglo D signare libet, a codicibus RSV
propior sit, papyrus (O) vero saepius cum stirpe
Florentina (A B) faciat3 accedit quod et haec et ille
interdum veras scripturas coniecturis recentiorum in-
ventas praebent. Quae scripturae paulo maioris
momenti sunt, eas in appendice huic volumini adiuncta
protuli, additis scripturis papyri Monacensis (v. Archiv
fiir Papyrusforsclmng I 471 seqq.) s. imi vel ii‘li et
papyri R-ylandsiae (v. Calalogue of Rylands Papytrig
Manchester and London, 1911) S. ii‘fi; spero autem
aliquando fore ut ipsam adnotationem criticam editionis
his aliisque novis subsidiis ornare mihi liceat,

‘C. Η. ’

Scribebam ineunte a. menum.

xii

