’ 5

ἰο

ΙΣΤΟΡΙΩΝ Γ 111. 63

εἴπας τὴν ἀληθείην ἄπιθι χαίρων, κότερα αὐτός τοι Σμέρδις
φαινόμενος ἐς ὄψιν ἐνετέλλετο ταῦτα ἢ τῶν τις ἐκείνου
ὑπηρετέων. 6 δὲ εἶπε· Ἐγὼ Σμέρδιν μὲν τὸν Κύρου, ἐξ 2
ὅτευ βασιλεὺς Καμβύσης ἤλασε ἐπ’ Αἴγυπτον, οὔκω ὄπωπα·

6 δέ μοι μάγος, τὸν Καμβύσης ἐπίτροπον τῶν οἰκίων ἀπέδεξε,
οὗτος ταῦτα ἐνετείλατο, φὰς Σμέρδιν τὸν Κύρου εἶναι τὸν
ταῦτα ἐπιθέμενον εἳπαι πρὸς ὑμέας. 6 μὲν δή σφι ἔλεγε 3
οὐδὲν ἐπικαταψευσάμενος, Καμβύσης δὲ εἶπε· Πρήξασπες,
σὺ μὲν οῗα ἀνὴρ ἀγαθὸς ποιήσας τὸ κελευόμενον αἰτίην
ἐκπέφευγας· ἐμοὶ δὲ τίς ἂν εἵη Περσέων 6 ἐπανεστεὼς
ἐπιβατεύων τοῦ Σμέρδιος οὐνόματος; 6 δὲ εἶπε· Ἐγώ μοι 4
δοκέω συνιέναι τὸ γεγονὸς τοῦτο, ὦ βασιλεῦ· οἱ μάγοι εἶσί
τοι (oz) ἐπανεστεῶτες, τόν τε ἔλιπες μελεδωνὸν τῶν οἰκίων,
Πατιζείθης καὶ 6 τούτου ἀδελφεὸς Σμέρδις. ἐνθαῦτα ἀκού· 64
σαντα Καμβύσεα τὸ Σμέρδιος οὔνομα ἔτυψε ἡ ἀληθείη τῶν
τε λόγων καὶ τοῦ ἐνυπνίου· ὃς ἐδόκεε ἐν τῷ ὕπνῳ ἀπαγγεῖλαί
τινά οἱ ὡς Σμέρδις ἱζόμενος ἐς τὸν βασιλήιον θρόνον ψαύσειε
τῇ κεφαλῇ τοῦ οὐρανοῦ. μαθὼν δὲ ὡς μάτην ἀπολωλεκὼς 2
εἴη τὸν ἀδελφεόν, ἀπέκλαιε Σμέρδιν, ἀποκλαύσας δὲ καὶ

20 περιημεκτήσας τῇ ἁπάσῃ συμφορῇ ἀναθρῴσκει ἐπὶ τὸν

ἵππον, ἐν νόῳ ἔχων τὴν ταχίστην ἐς Σοῦσα στρατεύεσθαι
ἐπὶ ,τὸν μάγον. καί οἱ ἀναθρῴσκοντι ἐπὶ τὸν ἵππον τοῦ 3
κολεοῦ τοῦ ξίφεος 6 μύκης ἀποπίπτει, γυμνωθὲν δὲτὸ ξίφος
παίει τὸν μηρόν· τρωματισθεὶς δὲ κατὰ τοῦτο τῇ αὐτὸς

25 πρότερον τὸν τῶν Αἰγυπτίων θεὸν ἲΑπιν ἔπληξε, ὥς οἱ

καιρίῃ ἔδοξε τετύφθαι, ε’ίρετο 6 Καμβύσης ὅ τι τῇ πόλι
οὔνομα εἴη. οἱ δὲ εἶπαν ὅτι Ἀγβάτανα. τῷ δὲ ἔτι πρό· 4

4 ὅτευ Struve: ὅτου ABCP: ὅσον RSV ἐς ABCP
7 ἐπιέμενον R τ ἐπιένον V: εἵποντα S εἶπε C V: ἐρέειν S
8 οὐθὲν R SV ἐπικατεψευσμένος Α Β C P 10 Περσέων] ἀνὴρ Π.

RSV 11 ὂνόμ. ABCR 13 οἱ Aldus 16 ἀγγεῖλαί RSV
17 μέρδιος R t σμέρδιος V εἰς R V 19 ἀπέκλαιε R 21 Σοῦσαν R

22 οἱ om. C 24 τώυτὸ Herwerden 25 τὸν τῶν C P: τὸ τῶν Β :
τὸν R S: τῶν AV 26 καιρίην Blomfield πόλι P: πόλει rell.
[V] 27 ὅτι om. RSV Ἀκβ. ABCP hic et infra τὸ

CPRSV

