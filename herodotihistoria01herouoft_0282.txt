111. 66

υ)

68

ΗΡΟΔΟΤΟὙ

παρεοῦσι ἀπιστίη πολλὴ ὑπεκέχυτο τοὺς μάγους ἔχειν τὰ
πρήγματα, ἀλλ’ ἠπιστέατο ἐπὶ διαβολῇ εἰπεῖν Καμβύσεα
τὰ εἶπε περὶ τοῦ Σμέρδιος θανάτου, ἵνα οἱ ἐκπολεμωθῇ πᾶν

τὸ Περσικόν. οὗτοι μέν νυν ἠπιστέατο Σμέρδιν τὸν Κύρου ’

βασιλέα ἐνεστεῶτα· δεινῶς γὰρ καὶ 6 Πρηξάσπης ἔξαρνος
ἦν μὴ μὲν ἀποκτεῖναι Σμέρδιν· οὐ γὰρ ἧν οἱ ἀσφαλὲς
Καμβύσεω τετελευτηκότος φάναι τὸν Κύρου υἱὸν ἀπολω-
λεκέναι αὐτοχειρίῃ. 6 δὲ δὴ μάγος τελευτήσαντος Καμβύσεω
ἀδεῶς ἐβασίλευσε, ἐπιβατεύων τοῦ ὁμωνύμου Σμέρδιος τοῦ
Κύρου, μῆνας ἑπτὰ τοὺς ἐπιλοίπους Καμβύσῃ ἐς τὰ ὀκτὼ
ἔτεα τῆς πληρώσιος· ἐν τοῖσι ἀπεδέξατο ἐς τοὺς ὑπηκόους
πάντας εὐεργεσίας μεγάλας, ὥστε ἀποθανόντος αὐτοῦ πόθον
ἔχειν πάντας τοὺς ἐν τῇ Ἀσίῃ, πάρεξ αὐτῶν Περσέων.
διαπέμψας γὰρ 6 μάγος ἐς πᾶν ἔθνος τῶν ἦρχε προεῖπε
ἀτελείην εἶναι στρατηίης καὶ φόρου ἐπ’ ἔτεα τρία. προεῖπε
μὲν δὴ ταῦτα αὐτίκα ἐνιστάμενος ἐς τὴν ἀρχήν, ὀγδόῳ δὲ
μηνὶ ἐγένετο κατάδηλος τρόπῳ τοιῷδε· Ὀτάνης ἦν Φαρ-

‘ νάσπεω μὲν παῖς, γένεϊ δὲ καὶ χρήμασι ὅμοιος τῷ πρώτῳ

Περσέων· οὗτος 6 Ὀτάνης πρῶτος ὑπώπτευσε τὸν μάγον
ᾡς οὐκ εἴη 6 Κύρου Σμέρδις ἀλλ’ ὅς περ ἧν, τῇδε συμβαλ-
λόμενος, ὅτι τε οὐκ ἐξεφοίτα ἐκ τῆς ἀκροπόλιος καὶ ὅτι
οὐκ ἐκάλεε ἐς ὄψιν ἑωυτῷ οὐδένα τῶν λογίμων Περσέων.
ὑποπτεύσας δέ μιν ἐποίεε τάδε· ἔσχε αὐτοῦ Καμβύσης
θυγατέρα, τῇ οὕνομα ἦν Φαιδυμίη· τὴν αὐτὴν δὴ ταύτην

εἶχε τότε 6 μάγος καὶ ταύτῃ τε συνοίκεε καὶ τῇσι ἄλλῃσι ”

πάσῃσι τῇσι τοῦ Καμβύσεω γυναιξί. πέμπων δὴ ὧν ὁ

4 ἐπιστ. R SV 5 ἐνεσάεῶτα Valckenaer: ἀνεστεῶτα L ὁ om.
R S V 6 μὲν] μιν R S V οἱ ἧν R SV 8 δὲ] μὲν C
9 ἐβασίλευεν R S V 11 οἷσιν R S V εἷς RV 14 ὧν
R S V 15 ἀτελείην d : ἀτελίην L στρατιῆς R S V 16 ἀνιστά-
μενος ABC P 17 κατάδηλος ὃς ἦν R SV 18 ὁμοίως C
19 6 om. S V (it. 26³ ὑπόπτευσε(ν) Α Β SV · 2ο ὅπερ R SV
συμβαλόμενος Α Β C P 22 ἐκάλεσεν C 23 ἔσχε δὲ C 6 Καμβ. Ρ

24 Φαιδυμίη R SV-Zon. Ann. iv. 2: Φαιδύμη ΑΒ CP δὴ . . τότε
om. RSV 25 τε om. CPRSV

10

20

