ΙΙΙ. 101

m

[02

103

H ΡΟΔΟΤΟΎ

Ἰνδῶν τῶν κατέλεξα πάντων ἐμφανής ἐστι κατά περ τῶν
προβάτων, καὶ τὸ χρῶμα φορέουσι ὅμοιον πάντες καὶ παρα-
πλήσιοι· Αἰθίοψι. ἡ γονὴ δὲ αὐτῶν, τὴν ἀπίενται ἐς τὰς
γυναῖκας, οὐ κατάπερ τῶν ἄλλων ἀνθρώπων ἐστὶ λευκή,
ἀλλὰ μέλαινα κατά περ τὸ χρῶμα· τοιαύτην δὲ καὶ Αἰθίοπες
ἀπίενται θορήν. οὗτοι μὲν τῶν Ἰνδῶν ἑκαστέρω τῶν
Περσέων οἰκέουσι καὶ πρὸς νότου ἀνέμου καὶ Δαρείου
βασιλέος οὐδαμὰ ὑπήκουσαν. ἄλλοι δὲ τῶν Ἰνδῶν Κασπα-
τύρῳ τε πόλι καὶ τῇ Πακτυϊκῇ χώρῃ εἶσὶ πρόσουροι, πρὸς
ἄρκτου τε καὶ βορέω ἀνέμου κατοικημένοι τῶν ἄλλων
Ἰνδῶν, οἳ Βακτρίοισι παραπλησίην ἔχουσι δίαιταν· οὗτοι

καὶ μαχιμώτατοί εἰσι Ἰνδῶν καὶ οἱ ἐπὶ τὸν χρυσὸν στελλόι

μενοί εἶσι οὗτοι· κατὰ γὰρ τοῦτό ε’στι ἐρημίη διὰ τὴν
ψάμμον. ἐν δὴ ὧν τῇ ἐρημίῃ ταύτῃ καὶ τῇ ψάμμῳ γίνονται
μύρμηκες μεγάθεα ἔχοντες κυνῶν μὲν ἐλάσσονα, ἀλωπέκων
δὲ μέζονα· εἰσὶ γὰρ αὐτῶν καὶ παρὰ βασιλέϊ τῶν Περσέων
ἐνθεῦτεν θηρευθέντες. οὗτοι ὧν οἱ μύρμηκες ποιεύμενοι
οἴκησιν ὑπὸ γῆν ἀναφορέουσι τὴν ψάμμον κατά περ οἱ ἐν
τοῖσι““Ἐλλησι μύρμηκες κατὰ τὸν αὐτὸν τρόπον, εἰσὶ δὲ
καὶ τὸ εἶδος ὁμοιότατοι· ἡ δὲ ψάμμος ἡ ἀναφερομένη ἐστὶ
χρυσῖτις. ἐπὶ δὴ ταύτην τὴν ψάμμον στέλλονται ἐς τὴν
ἔρημον οἱ Ἰνδοί, ζευξάμενος ἕκαστος καμήλους τρεῖς, σειρη-
φόρον μὲν ἑκατέρωθεν ἔρσενα παρέλκειν, θήλεαν δὲ ἐς μέσον·
ἐπὶ ταύτην δὴ αὐτὸς ἀναβαίνει, ἐπιτηδεύσας ὅκως ἀπὸ
τέκνων ὡς νεωτάτων ἀποσπάσας ζεύξει· αἱ γάρ σφι κάμηλοι
ἵππων οὐκ ἥσσονες ἐς ταχυτῆτά εἰσι, χωρὶς δὲ ἄχθεα δυνα-
τώτεραι πολλὸν φέρειν. τὸ μὲν δὴ εἶδος ὁκοῖόν τι ἔχει

2 πάντες . . . εἷς τὰς γυ· in marg. Rl καὶ om. R S V
3 et 6 ἇπίονται A B C 6 ἑκατέρω R S V 9 πόλει Α Β V [C]
Πακτυκῆ R πρόσοικοι R S V 10 κατωικ. Α Β τῶν] καὶ τῶν
ABCP 11 Bdtc‘rpotmRSV 12 oa‘om.ABC: add. P

13 ἐρήμη R S V 14 ἐρήμω R V : ἐρήμη S 15 ἀλωπεκέων Α Β C
16 μείζονα RV τῷ Π. Bekker , 18 ἀναφέρουσκν) ψάμμον R SV
19 κατὰ Krueger: καὶ L 20 τὸ] αὐτοὶ ΑΒ C 21 ἐπειδὴ
BC (corr. ι) RV 23 ἔρσενα δὲ RSV θήλειαν ABC
24 δὴ] δ’ R SV 25 ζεύξει Bekker: ζεύξη<ι) L

10

Ῑ5

20

25

