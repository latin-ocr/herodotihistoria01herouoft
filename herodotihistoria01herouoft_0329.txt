ISTOPIQN Γ 111. 151

τις Βαβυλωνίων, οὐδαμὰ ἐλπίζων ἂν ἡμίονον τεκεῖν. ἑπτὰ 152
δὲ μηνῶν καὶ ἐνιαυτοῦ διεληλυθότος ἤδη ὁ Δαρεῖός τε
ἤσχαλλε καὶ ἡ στρατιὴ πᾶσα οὐ δυνατὴ ἐοῦσα ἑλεῖν τοὺς
Βαβυλωνίους. καίτοι πάντα σοφίσματα καὶ πάσας μηχανὰς

5 ἐπεποιήκεε ἐς αὐτοὺς Δαρεῖος· ἀλλ’ οὐδ’ ὣς ἐδύνατο ἑλεῖν
σφεας, ἄλλοισί τε σοφίσμασι πειρησάμενος καὶ δὴ καὶ
τῷ Κῦρος εῖλέ σφεας, καὶ τούτῳ ἐπειρήθη. ἀλλὰ γὰρ
δεινῶς ἦσαν ἐν φυλακῇσι οἱ Βαβυλώνιοι, οὐδέ σφεας οἶός
τε ἧν ἑλεῖν. ἐνθαῦτα εἰκοστῷ μηνὶ Ζωπύρῳ τῷ Μεγαβύζου 153

10 τούτου ὃς τῶν ἑπτὰ ἀνδρῶν ἐγένετο τῶν τὸν μάγον κατε-
λόντων, τούτου τοῦ Μεγαβύζου παιδὶ Ζωπύρῳ ἐγένετο τέρας
τόδε· τῶν οἱ σιτοφόρων ἡμιόνων μία ἔτεκε. ὣς δέ οἱ
ἐξαγγέλθη καὶ ὑπὸ ἀπιστίης αὐτὸς ὁ Ζώπυρος εἶδε τὸ
βρέφος, ἀπείπας τοῖσι ἰδοῦσι μηδενὶ φράζειν τὸ γεγονὸς

15 ἐβουλεύετο. καί οἱ πρὸς τὰ τοῦ Βαβυλωνίου ῥήματα, 2
ὃς κατ’ ἀρχὰς ἔφησε, ἐπεάν περ ἡμίονοι τέκωσι, τότε τὸ
τεῖχος ἁλώσεσθαι, πρὸς ταύτην τὴν φήμην Ζωπύρῳ ἐδόκεε
εἶναι ἁλώσιμος ἤδη ἡ Βαβυλών· σὺν γὰρ θεῷ ἐκεῖνόν τε
εἰπεῖν καὶ ἑωυτῷ τεκεῖν τὴν ἡμίονον. ὡς δέ οἱ ἐδόκεε 154

20 μόρσιμον εἶναι ἤδη τῇ Βαβυλῶνι ἁλίσκεσθαι, προσελθὼν
Δαρείου ἀπεπυνθάνετο εἰ περὶ πολλοῦ κάρτα ποιέεται τὴν
Βαβυλῶνα ἑλεῖν. πυθόμενος δὲ ὡς πολλοῦ τιμῷτο, ἄλλο
βουλεύεται, ὅκως αὐτός τε ἔσται ὁ ἑλὼν αὐτὴν καὶ ἑωυτοῦ

μ τὸ ἔργον ἔσται· κάρτα γὰρ ἐν [τοῖσι] Πέρσῃσι αἱ ἀγα-

25 θοεργίαι ἐς τὸ πρόσω μεγάθεος τιμῶνται. ἄλλῳ μέν νυνπ2Ἥ
οὐκ ἐφράζετο ἔργῳ δυνατὸς εἷναί μιν ὑποχειρίην ποιῆσαι, ‘'wml
εἰ δ’ ἑωυτὸν λωβησάμενος αὐτομολήσειε ἐς αὐτούς. ἐνθαῦτα

1 ἂν om. E 3 ἤσχαλε Α C 5 ἐπεποίηκε A: ἐποιήκεεν V ι
ἐποίκεεν R ἐς] an 3⁷³2 7 τοῦτο RV 9 et 11 Μεγαβύζου Α
10 τούτου om· A B C 1 1 τούτῳ τῷ A B C P 14 ἰδοῦσι] δούλοισι
R S V P¹¹¹ 15 ἐβούλετο C 17 ταῦτα 'C ‹pmam R S V
18 ἤδη om. A B C P 20 ἤδη εἶναι R SV 21 Δαρεῖον R S V:
Δαρείῳ Aldus 23 ἐβουλεύετο Α Β C P 24 τοῖσι om. R S V
ἀγαθουργίαι Α Β C 25 νυν om. A Β C 26 αὐτοχειρίην Α Β ε

αὐτοχειρίῃ C ποιῆσαι om. R S V

