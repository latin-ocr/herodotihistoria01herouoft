lx< 11

ιω

12

13

ΗΡΟΔΟΤΟὙ

κινδυνεύειν, τὴν δὲ τῶν βασιλέων διαμάχεσθαι περὶ τῆς
χώρης τοῖσι ἐπιοῦσι. οὐκ ὧν δὴ ἐθέλειν πείθεσθαι οὔτε
τοῖσι βασιλεῦσι τὸν δῆμον οὔτε τῷ δήμῳ τοὺς βασιλέας.
τοὺς μὲν δὴ ἀπαλλάσσεσθαι βουλεύεσθαι ἀμαχητὶ τὴν χώρην
παραδιδόντας τοῖσι ἐπιοῦσι, τοῖσι δὲ βασιλεῦσι δόξαι ἐν τῇ 5
ἑωυτῶν κεῖσθαι ἀποθανόντας μηδὲ συμφεύγειν τῷ δήμῳ,
λογισαμένους ὅσα τε ἀγαθὰ πεπόνθασι καὶ ὅσα φεύγοντας
ἐκ τῆς πατρίδος κακὰ ἐπίδ-οξα καταλαμβάνειν. ὡς δὲ δόξαι
σφι ταῦτα, διαστάντας καὶ ἀριθμὸν ἴσους γενομένους μά-
χεσθαι πρὸς ἀλλήλους· καὶ τοὺς μὲν ἀποθανόντας πάντας 10⁸
ὑπ’ ἑωυτῶν θάψαι τὸν δῆμον τῶν Κιμμερίων παρὰ ποταμὸν
Τύρην (καί σφεων ἔτι δῆλός, ἐστι ὁ τάφος), θάψαντας
δὲ οὕτω τὴν ἔξοδον ἐκ τῆς χώρης ποιέεσθαι, Σκύθας δὲ
ἐπελθόντας λαβεῖν ἐρήμην τὴν χώρην. καὶ νῦν ἔστι μὲν
ἐν τῇ Σκυθικῇ Κιμμέρια τείχεα, ἔστι δὲ πορθμήια Κιμμέρια, 15
ἔστι δὲ καὶ χώρη οὔνομα Κιμμερίη, ἔστι δὲ Βόσπορος Κιμ-
μέριος καλεόμενος. φαίνονται δὲ οἱ Κιμμέριοι φεύγοντες
ἐς τὴν Ἀσίην τοὺς Σκύθας καὶ τὴν χερσόνησον κτίσαντες,
ἐν τῇ νῦν Σινώπη πόλις Ἑλλὰς οἴκηται. ,φανεροὶ δέ εἰσι
καὶ οἱ Σκύθαι διώξαντες αὐτοὺς καὶ ἐσβαλόντες ἐς γῆν τὴν 20
Μηδικήν, ἁμαρτόντες τῆς ὁδοῦ. οἱ μὲν γὰρ Κιμμέριοι αἰεὶ
τὴν παρὰ θάλασσαν ἔφευγον, οἱ δὲ Σκύθαι ἐν δεξιῇ τὸν
Καύκασον ἔχοντες ἐδίωκον ἐς οὗ ἐσέβαλον ἐς γῆν τὴν
Μηδικήν, ἐς μεσόγαιαν τῆς ὁδοῦ τραφθέντες. οὗτος δὲ
ἄλλος ξυνὸς Ἑλλήνων τε καὶ βαρβάρων λεγόμενος λόγος 25
εἴρηται. ἔφη δὲ Ἀριστέης ὁ Καϋστροβίου ἀνὴρ Προκον-

3 τὸν δῆμον οὔτε om. R 5 παραδόντας Α Β C P 7 λογισα-
μένοις Cobet 8 καταλαμβάνει L: corr. Reiske δ’ ἔδοξέ RSV
11 τῶν] τὸν R παρὰ τὸν π. C - 13 διέξοδον R SV ποιέσεσθαι
RV: ποιήσεσθαι S 14 τὴν χώρην ἐρήμην Α Β C 15 τῇ om. C
16 καὶ τῶ χώρω R S V Κιμμερία R S V Βοόσπορος R SV
17 φυγόντες Cobet 18 τοὺς] τὰς R χερρόν. RV: χερσόνν. C
19 οἰκεῖται Eustath. Dion. 772: οἴκισται ΑΒ C P 20 pr. καὶ om.
RSV ἐμβαλ. R SV: ἐσβαλλόντες C 21 ἁμαρτάνοντες RSV ζ

ἀεὶ R V 23 ἐς ὃ Ρ z ἔστ’ R SV γῆν om. R SV 24 μεσόγεαν
R S V τραφέντες C : στραφέντες R S V

