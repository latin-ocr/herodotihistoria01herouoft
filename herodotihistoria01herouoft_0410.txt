lv. 156

2

Ο)

157

ΗΡΟΔΟΤΟΎ

παρεόντων κακῶν. ἡ δὲ Πυθίη σφι ἔχρησε συγκτίζουσι
Βάττῳ Κυρήνην τῆς Λιβύης ἄμεινον πρήξειν. ἀπέστελλον
μετὰ ταῦτα τὸν Βάττον οἱ Θηραῖοι δύο πεντηκοντέροισι.
πλώσαντες δὲ ἐς τὴν Λιβύην οὗτοι, οὗ γὰρ εἶχον ὅ τι
ποιέωσι ἄλλο, ὀπίσω ἀπαλλάσσοντο ἐς τὴν Θήρην· οἱ δὲ 5
Θηραῖοι καταγομένους ἔβαλλον καὶ οὐκ ἔων τῇ γῇ προσίσχειν,
ἀλλ’ ὀπίσω πλέειν ἐκέλευον. οἱ δὲ ἀναγκαζόμενοι ὀπίσω
ἀπέπλεον καὶ ἔκτισαν νῆσον ἐπὶ Λιβύῃ κειμένην, τῇ οὔνομα,
ὡς καὶ πρότερον εἰρέθη, ἐστὶ Πλατέα. λέγεται δὲ ἴση u.
εἶναι ἡ νῆσος τῇ νῦν Κυρηναίων πόλι. 10
Ταύτην οἰκέοντες δύο ἔτεα, οὐδὲν γάρ σφι χρηστὸν
συνεφέρετο, ἕνα αὐτῶν καταλιπόντες οἱ λοιποὶ πάντες ἀπέ-
πλεον ἐς Δελφούς, ἀπικόμενοι δὲ ἐπὶ τὸ χρηστήριον ἐχρέωντο,
φάμενοι οἰκέειν τε τὴν Λιβύην καὶ οὐδὲν ἄμεινον πρήσσειν
οἰκεῦντες. ἡ δὲ Πυθίη σφι πρὸς ταῦτα χρᾷ τάδε· 15

αἰ τὺ ἐμεῦ Λιβύην μηλοτρόφον οἶδας ἄμεινον,
μὴ ἐλθὼν ἐλθόντος, ἄγαν ἄγαμαι σοφίην σευ.

ἀκούσαντες δὲ τούτων οἱ ἀμφὶ τὸν Βάττον ἀπέπλεον ὀπίσω·
οὐ γὰρ δή σφεας ἀπίει ὁ θεὸς τῆς ἀποικίης, πρὶν δὴ ἀπί-
κωνται ἐς αὐτὴν Λιβύην. ἀπικόμενοι δὲ ἐς τῂν νῆσον καὶ 20
ἀναλαβόντες τὸν ἔλιπον ἔκτισαν αὐτῆς τῆς Λιβύης χῶρον
ἀντίον τῆς νήσου τῷ οὕνομα ἧν Ἄζιρις, τὸν νάπαι τε
κάλλισται ἐπ’ ἀμφότερα συγκληίουσι καὶ ποταμὸς τὰ ἐπὶ
θάτερα παραρρέει. τοῦτον οἴκεον τὸν ’χῶρον ἓξ ἔτεα· ἑβδόμῳ
δέ σφεας ἔτεϊ παραιζῃσάμενοι Λίβυες ὡς ἐς ἀμείνονα χῶρον 25

1 ἔχρῃζε R SV · 2 ἄμειβον R ἆπέστελον CS 4 οὐ
om. R 6 ἔβαλον RV 7 πλόειν C: πλώειν rell. 8 ἀπέπλωον
S V : ἂπέπλων R 9 Πλάταια R S V 10 πόλει Α Β C P S ε
τῆ πόλει RV 12 ἀπέπλωον R τ ἀπέπλων SV 13 ἐχρέοντο
Β P R V 15 οἰκέοντες Α Β C 16 ἄστυ Ρ R S V Λιβύαν
μαλοτρόφον οἶσθας ἄρειον Plut. mor. 408 17 ἐλθόντες C 18 δὲ
om. R SV ἆπέπλῖἷσαν C1: ἀπέπλωον rell. 19 σφεα RV
δὴ om. R 20 αὐτὴν τὴν Λιβύην C 22 τῷ] τῆ R SV ‘’'Astpts
τὸν Wesseling: ἀζάριστον Β : · ἆζίριστον rell. 23 συγκλείουσι ⁸
C P S 25 παραφησάμενοι (aut παραιφ.) Madvig οἱ Λίβυες Α Β C
ὡς om. C ἀμείνον R

